---
title: FAQ dotyczący płatności i fakturowania
excerpt: Znajdziesz najczęściej zadawane pytania dotyczące płatności i fakturowania
---

**Ostatnia aktualizacja z dnia 08/11/2022**
  
## Wprowadzenie

Znajdziesz tutaj najczęściej zadawane pytania dotyczące fakturowania i płatności za usługi OVHcloud.

### Kto jest kontaktem księgowym przypisanym do usługi?

Listę kontaktów przypisanych do poszczególnych usług znajdziesz w sekcji `Moje kontakty`{.action} dostępnej na dashboardzie w Panelu klienta.

#### Wskazówki i porady

Aby dowiedzieć się więcej o zarządzaniu kontaktami, zapoznaj się z przewodnikiem: [Zarządzanie kontaktami usług](https://docs.ovh.com/pl/customer/zarzadzanie_kontaktami/).

### Jak zmienić moje dane do faktury?

Twoje dane do faktury to dane przypisane do Twojego identyfikatora klienta (kontakt księgowy). Aby zostały one zaktualizowane na kolejnych fakturach, wystarczy, że zmienisz swoje informacje w sekcji `Moje konto`{.action} w Twoim Panelu klienta.

Ze względów prawnych nie ma natomiast możliwości zmiany już wystawionej faktury. Niemniej jednak, jeśli Twoja prośba o zmianę związana jest z błędem po stronie któregoś z naszych działów, skontaktuj się z nami poprzez otwarcie zgłoszenia.

### W jaki sposób moje usługi są odnawiane?

Twoje usługi są odnawiane domyślnie w sposób automatyczny w dniu ich terminowego wygaśnięcia. Kwota faktury jest pobierana na początku miesiąca z domyślnego sposobu płatności. Dlatego pamiętaj o zarejestrowaniu sposobu płatności na Twoim koncie klienta, aby uniknąć zawieszenia usługi, a wszelkie rezygnacje z usług zgłaszaj PRZED upływem terminu ich wygaśnięcia.
W przypadku niektórych gam (domeny, hosting WWW, VPS i serwery dedykowane) możesz wybrać tryb `ręcznego` odnowienia.
Jeśli Twoje usługi są ustawione na odnawianie ręczne, przed datą wygaśnięcia usługi wysyłamy do Ciebie e-mail z powiadomieniem, zawierający link do płatności online.
Jeśli nie odnowisz usługi przed tą datą, zostanie ona po prostu zawieszona, a następnie, po upływie kilku dni, usunięta.

#### Wskazówki i porady

Sprawdź status Twoich usług i zarządzaj ich odnawianiem w rubryce `Moje usługi`{.action} w Twoim Panelu klienta.
Zaloguj się i odnawiaj ręcznie swoje usługi na stronie lien <https://eu.ovh.com/pl/cgi-bin/order/renew.cgi>
Jeśli chcesz dowiedzieć się więcej na ten temat, zapraszamy do zapoznania się z treścią przewodnika: [Zarządzanie odnawianiem usług](https://docs.ovh.com/pl/billing/przewodnik_dotyczacy_opcji_automatycznego_odnawiania_uslug_w_ovh/).

### W jaki sposób włączyć automatyczne odnawianie usług?

Przejdź do sekcji `Produkty i usługi`{.action} dostępnej na dashboardzie w Panelu klienta. Po wyszukaniu danej usługi kliknij trzy kropki, a następnie wybierz opcję `Włącz automatyczne odnowienie`{.action}. W ten sposób odnowienie automatyczne zostaje aktywowane w trybie domyślnym przy każdym zamawianiu danej usługi.

#### Wskazówki i porady

Zanim włączysz opcję automatycznego odnowienia, pamiętaj o tym, żeby zapisać przynajmniej jeden sposób płatności, ponieważ w przypadku nieopłacenia w terminie danej faktury, po 7 dniach Twoje usługi zostaną zawieszone. W przypadku nieopłacenia w terminie danej faktury, po 7 dniach Twoje usługi zostaną zawieszone.
Jeśli chcesz dowiedzieć się więcej na ten temat, zapraszamy do zapoznania się z treścią przewodnika: [Zarządzanie odnawianiem usług](https://docs.ovh.com/pl/billing/przewodnik_dotyczacy_opcji_automatycznego_odnawiania_uslug_w_ovh/)

### W jaki sposób wyłączyć automatyczne odnawianie?

Na dashboardzie w Panelu klienta OVHcloud kliknij skrót `Produkty i usługi`{.action}. Po wyszukaniu danej usługi kliknij trzy kropki, aby wyświetlić więcej opcji, po czym wybierz opcję `Konfiguracja odnowienia`{.action}. Następnie możesz wybrać tryb ręczny. Tryb ten dostępny jest tylko dla niektórych usług, takich jak domeny, hosting, VPS i serwery dedykowane.

Aby zrezygnować z usługi, sprawdź [W jaki sposób zrezygnować z usługi?](#cancelservice)

#### Wskazówki i porady

Dzięki opcji automatycznego odnowienia unikasz ryzyka przerw w dostarczaniu usługi. Dodatkowo, otrzymujesz w związku z nadchodzącym terminem odnowienia dwa e-maile: 40 dni oraz 15 dni przed datą odnowienia.
Jeśli chcesz dowiedzieć się więcej na ten temat, zapraszamy do zapoznania się z treścią przewodnika: [Zarządzanie odnawianiem usług](https://docs.ovh.com/pl/billing/przewodnik_dotyczacy_opcji_automatycznego_odnawiania_uslug_w_ovh/).

### Jak mogę dodać sposób płatności?

Zaloguj się do Panelu klienta, następnie na dashbordzie kliknij sekcję `Sposoby płatności`{.action} i `Dodaj sposób płatności`{.action}.

### W jaki sposób zaktualizować sposób płatności?

Zaloguj się do Strefy Klienta, a następnie kliknij sekcję `Metody płatności`{.action} na pulpicie nawigacyjnym.Możesz dodać lub usunąć dany sposób płatności (karta płatnicza, PayPal lub przelew SEPA).

W przypadku dyspozycji przelewu SEPA, na adres e-mail przypisany do Twojego konta OVHcloud, otrzymasz w ciągu 24 - 48 godzin wiadomość z linkiem do elektronicznego podpisu zatwierdzającego przelew. Uwaga: właściciel konta bankowego musi być identyczny z właścicielem konta OVHcloud.

Po zarejestrowaniu dyspozycji w naszych systemach (i jeśli Twoja dyspozycja zostanie zaakceptowana), możesz zacząć korzystać z nowego sposobu płatności.

![FAQ billing](images/faq-billing01.gif){.thumbnail}

#### Wskazówki i porady

Aby Twoje usługi były sprawnie i we właściwy sposób odnawiane, musisz mieć zarejestrowany przynajmniej jeden sposób płatności w Panelu klienta. Jeżeli żadne z Twoich rozwiązań nie jest aktualnie aktywne, prosimy o skontaktowanie się z nami poprzez wysłanie zgłoszenia z prośbą o pomoc.

### Jak usunąć sposób płatności?

Zaloguj się do Panelu klienta, następnie na dashbordzie kliknij sekcję `Sposoby płatności`{.action}. Wyszukaj sposób płatności, który chcesz usunąć i kliknij ikonę kosza.

#### Wskazówki i porady

Przed usunięciem sposobu płatności, upewnij się, że masz zarejestrowany inny sposób płatności.

### Który z moich sposobów płatności jest domyślny?

Po zalogowaniu się do Panelu klienta Twój domyślny sposób płatności wyświetli się bezpośrednio na dashboardzie.

#### Wskazówki i porady

Jeśli Twoje konto prepaid OVHcloud ma saldo dodatnie, będzie ono używane domyślnie w momencie odnawiania usługi. Jeżeli kwota, jaką konto prepaid zostało zasilone, jest niższa niż należność na fakturze, różnica zostanie pobrana z Twojego zarejestrowanego sposobu płatności. Jeżeli natomiast nie masz zapisanego żadnego sposobu płatności, wyślemy Ci fakturę e-mailem, abyś ją uregulował.

### Jaka jest data kolejnej płatności?

Daty odnowienia usług znajdziesz w sekcji `Produkty i usługi`{.action} dostępnej na dashboardzie w Panelu klienta.

Informujemy, że rozwiązania z opcją automatycznego odnowienia są wznawiane pierwszego dnia miesiąca. Niemniej jednak, częstotliwość ich odnawiania może być różna w zależności od Twoich usług.

#### Wskazówki i porady

Możesz zmienić częstotliwość odnawiania rozwiązań, udając się do sekcji `Moje usługi`{.action} w Panelu klienta.
Jeśli chcesz dowiedzieć się więcej na ten temat, zapraszamy do zapoznania się z treścią przewodnika: [Zarządzanie odnawianiem usług](https://docs.ovh.com/pl/billing/przewodnik_dotyczacy_opcji_automatycznego_odnawiania_uslug_w_ovh/).

### Który z moich sposobów płatności zostanie obciążony?

Saldo Twojej faktury zostanie pobrane ze sposobu płatności, który został przez Ciebie skonfigurowany jako domyślny. Twój domyślny sposób płatności wyświetla się na dashboardzie w Panelu klienta.

#### Wskazówki i porady

Jeśli Twoje konto prepaid OVHcloud ma saldo dodatnie, będzie ono używane domyślnie w momencie odnawiania usługi. Jeżeli kwota, jaką konto prepaid zostało zasilone, jest niższa niż należność na fakturze, różnica zostanie pobrana z Twojego zarejestrowanego sposobu płatności. Jeżeli natomiast nie masz zapisanego żadnego sposobu płatności, fakturę wyślemy Ci e-mailem, abyś mógł ją uregulować.

### Gdzie mogę znaleźć moje faktury?

Przejdź do sekcji `Faktury`{.action} dostępnej na dashboardzie w Panelu klienta.

#### Wskazówki i porady

Jeżeli faktura nie widnieje w Panelu klienta, możliwe, że Twoje dane nie pokrywają się z danymi kontaktu księgowego dla powiązanej z fakturą usługi. Aby sprawdzić kontakt księgowy i ewentualnie zmodyfikować jego dane, przejdź do sekcji `Moje konto`{.action}, a następnie wybierz `Moje kontakty`{.action}.

### Jak uregulować moje saldo?

Należności oczekujące na płatność wyświetlają się na dashboardzie w Panelu klienta.

Jeśli masz zarejestrowany sposób płatności, a Twoje usługi posiadają opcję automatycznego odnowienia, płatności są realizowane również w sposób automatyczny. Nie musisz przeprowadzać żadnej dodatkowej operacji.

Jeśli nie masz zarejestrowanego sposobu płatności, ale korzystasz z usług z opcją automatycznego odnowienia, otrzymasz e-mail z linkiem do płatności w dniu odnowienia usługi. Należność możesz uregulować również bezpośrednio w Panelu klienta.

#### Wskazówki i porady

Znasz Twój identyfikator oraz hasło OVHcloud? Możesz tutaj opłacić fakturę.
Możesz również zapoznać się z przewodnikiem: [Zarządzanie fakturami OVHcloud - Jak uregulować moje saldo?](https://docs.ovh.com/pl/billing/zarzadzanie-fakturami-ovhcloud/).

### Jak mogę sprawdzić status mojej płatności?

Należności oczekujące na płatność wyświetlają się na dashboardzie w Panelu klienta. Możesz uregulować je bezpośrednio online lub zaczekać na kolejne automatyczne pobranie środków z zarejestrowanego sposobu płatności, o ile go wcześniej zarejestrowałeś.

#### Wskazówki i porady

Możesz zapisać Twój sposób płatności w sekcji `Sposoby płatności`{.action}. Umożliwi Ci to opłacanie faktur w sposób automatyczny.


### Jakim usługom i fakturom odpowiadają moje płatności?

Płatności, których dokonujesz na naszej stronie, jak również automatyczne przelewy są zapisywane w historii operacji w Twoim Panelu klienta. W sekcji `Informacje o płatnościach`{.action} odnajdziesz daty, faktury oraz odpowiadające im kwoty.

### W jaki sposób zrezygnować z usługi? <a name="cancelservice"></a>

W przypadku rozwiązań takich jak domeny, hosting, serwery dedykowane i VPS, przejdź do sekcji `Produkty i usługi`{.action} w Panelu klienta OVHcloud. Po wyszukaniu danej usługi kliknij trzy kropki, a następnie wybierz opcję `Rezygnacja z usługi w dniu wygaśnięcia`{.action}. Jeśli dyspozycja została już zrealizowana, pojawi się komunikat: `Anuluj rezygnację`{.action}.

Rezygnacja z usługi będzie skuteczna, gdy skończy się okres ważności usługi lub umowy. Możesz złożyć dyspozycję lub ją anulować do 24 godzin przed datą wygaśnięcia.

#### Wskazówki i porady

W przypadku błędu w zamówieniu możesz skorzystać, pod pewnymi warunkami, z prawa do odstąpienia od umowy. Więcej informacji znajdziesz w sekcji „Jak anulować zamówienie?”.
Pełna dokumentacja dotycząca rezygnacji z wszystkich naszych produktów i usług dostępna jest [tutaj](https://docs.ovh.com/pl/billing/how-to-cancel-your-services/)

### Jak spersonalizować nazwę produktu/usługi na fakturze?

Aby faktura była bardziej czytelna, zapisujemy na niej, oprócz nazwy produktu/usługi OVHcloud, spersonalizowaną nazwę, którą nadałeś produktowi/usłudze w Panelu klienta.
Aby nadać indywidualne nazwy Twoim produktom/usługom (z wyjątkiem produktu `nazwa domeny`{.action}), przejdź do Panelu klienta na stronie konfiguracyjnej każdego z produktów.

### Jak naliczane są opłaty za usługę Public Cloud?

Fakturowanie obejmuje, z jednej strony, zasoby płatne z góry oraz, z drugiej strony, dodatkowe zasoby zużytkowane w poprzednim miesiącu.

#### Wskazówki i porady

Jeśli chcesz dowiedzieć się więcej na ten temat, zapraszamy do zapoznania się z treścią przewodnika: [Rozliczanie należności za usługę Public Cloud](https://docs.ovh.com/pl/public-cloud/analizowanie_platnosci_i_zarzadzanie_nimi/).

### W jaki sposób uzyskać dostęp do księgi rachunkowej?

Księgę rachunkową może udostępnić wyłącznie dział księgowości wnioskodawcy.

OVHcloud zapewnia dostęp do wszystkich faktur za pośrednictwem pliku Excel (.csv).

Aby pobrać fakturę, przejdź do sekcji `Faktury`{.action} widocznej na dashboardzie w Panelu klienta. Następnie kliknij przycisk `Operacje`{.action} i wybierz `Eksport CSV`{.action}.

## Sprawdź również
 
Dołącz do społeczności naszych użytkowników na stronie <https://community.ovh.com/en/>.