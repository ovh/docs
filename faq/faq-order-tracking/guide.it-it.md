---
title: "FAQ sullo stato dell'ordine OVHcloud"
excerpt: "Scopri le domande più frequenti sul monitoraggio degli ordini OVHcloud"
---

**Ultimo aggiornamento: 10/11/2022**

## Obiettivo

Scopri le domande più frequenti sul monitoraggio degli ordini OVHcloud

### Come pagare un nuovo ordine?

Il pagamento dell'ordine può essere effettuato solo dopo l'identificazione tramite il tuo account cliente. È sufficiente selezionare una modalità di pagamento già registrata sull’account o aggiungerne una nuova. Se effettui il pagamento tramite carta bancaria, il tuo istituto bancario potrebbe inviarti un codice di conferma via SMS e ti verrà chiesto di inserire le informazioni durante gli step di pagamento dell’ordine. Una volta che OVHcloud avrà ricevuto il pagamento, ti arriverà una notifica della presa in carico e dello stato di avanzamento dell'ordine.

#### Consigli e suggerimenti

Se hai chiuso la pagina del tuo ordine, è possibile visualizzarla ed effettuare il pagamento dallo [Spazio Cliente OVHcloud](https://www.ovh.com/auth/?action=gotomanager&from=https://www.ovh.it/&ovhSubsidiary=it), sezione `I tuoi ordini`{.action}.

### Come verificare lo stato di un pagamento?

Accedi allo [Spazio Cliente OVHcloud](https://www.ovh.com/auth/?action=gotomanager&from=https://www.ovh.it/&ovhSubsidiary=it) e, nel menu di scelta rapida nella parte destra dell’interfaccia, clicca su `Fatture`{.action}. Per le fatture in attesa di pagamento, verrà richiesto di provvedere al saldo direttamente nella dashboard.

#### Consigli e suggerimenti

Per pagare in modo automatico le fatture è possibile impostare una modalità di pagamento predefinita nella sezione `Metodi di pagamento`{.action}.

### Come verificare lo stato di un ordine?

Accedendo allo [Spazio Cliente OVHcloud](https://www.ovh.com/auth/?action=gotomanager&from=https://www.ovh.it/&ovhSubsidiary=it), nella parte centrale della dashboard viene mostrato lo stato dell’ultimo ordine effettuato. Per visualizzare la lista completa, clicca su `Visualizza i tuoi ordini`{.action}.

![stato di un ordine](images/order_final-min.gif){.thumbnail}

#### Consigli e suggerimenti

Per maggiori informazioni sulla gestione degli ordini, consulta [questa guida](https://docs.ovh.com/it/billing/gestire-ordini-ovh/).

### Come modificare un ordine?

L’ordine non può essere modificato ma, se non ne viene effettuato il saldo, viene automaticamente eliminato alla data di scadenza.

#### Consigli e suggerimenti

Se hai già eseguito il pagamento dell’ordine, contatta il nostro [servizio clienti](https://www.ovhcloud.com/it/contact/).

### Come annullare un ordine?

Se il pagamento non viene effettuato, l’ordine è automaticamente annullato con tempistiche che variano in base al tipo di servizio.
Se sei un privato e hai già eseguito il pagamento di un ordine non relativo a un servizio personalizzato (ad esempio un dominio) o una licenza (come Office 365, SharePoint, Plesk, Windows, ecc...), è possibile esercitare il diritto di recesso entro 14 giorni. Per maggiori informazioni, consulta [questa guida](https://docs.ovh.com/it/billing/gestire-ordini-ovh/#esercita-il-diritto-di-recesso).

#### Consigli e suggerimenti

Se sei un professionista, non sei vincolato alle informazioni preliminari del Codice del Consumo relativo al diritto di recesso di 14 giorni.

### Perché l’ordine non è stato consegnato?

L’eventuale ritardo nella consegna di un ordine può essere dovuto a diversi motivi.
Per garantire una protezione adeguata ai propri clienti OVHcloud presta particolare attenzione alla sicurezza delle transazioni finanziarie e, proprio per questo, ha implementato una procedura di convalida casuale dei pagamenti che potrebbe rallentare alcuni ordini. Per verificare che sia il tuo caso, consulta lo stato dei pagamenti nella sezione `Fatturazione`{.action} dello Spazio Cliente.

Un’altra possibile causa potrebbe essere il mancato pagamento di una fattura. In questo caso ti consigliamo di saldare l’importo dovuto dalla sezione `Fatturazione`{.action} dello Spazio Cliente.

![ordine non è stato consegnato](images/billing_final_0.gif){.thumbnail}

#### Consigli e suggerimenti

Nella sezione `Metodi di pagamento`{.action} dello Spazio Cliente è possibile salvare un metodo di pagamento predefinito per saldare automaticamente le proprie fatture.

## Per saperne di più

Contatta la nostra Community di utenti all’indirizzo <https://community.ovh.com/en/>.