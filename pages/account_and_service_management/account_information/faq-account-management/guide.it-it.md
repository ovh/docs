---
title: "FAQ sulla gestione dell'account OVHcloud"
excerpt: "Trovi le domande più frequenti sulla gestione dell'account OVHcloud"
updated: 2024-07-04
---

## Obiettivo

Trovi le domande più frequenti sulla gestione dell'account OVHcloud.

### Come creare un account OVHcloud?

La creazione di un account è un’operazione gratuita che dà accesso a un’area dedicata pensata per semplificare l’accessibilità alle proprie informazioni e la gestione dei servizi. Per usufruirne è sufficiente cliccare sulla voce “Il tuo account” in alto a destra.
Per proteggere ulteriormente l’accesso ai tuoi dati personali ti consigliamo di attivare la doppia identificazione dalla scheda “Sicurezza”, disponibile nella sezione “Il tuo account” dello Spazio Cliente (per maggiori informazioni, consulta la domanda “Come proteggere il proprio account?”).

#### Consigli e suggerimenti

Se non riesci a trovare la versione del sito OVHcloud del tuo Paese, clicca sulla bandiera in alto a destra nella homepage per selezionare la lingua che ti interessa.

### Come recuperare l’identificativo OVHcloud?

Il tuo identificativo cliente, chiamato anche NIC-handle, si trova in alto a destra dell'ultima fattura e ha un formato di questo tipo: ab00001-ovh (le prime lettere corrispondono in genere con le iniziali dell’utente che ha creato l’account). L’identificativo cliente è indicato anche in tutte le email inviate da OVHcloud (email di conferma di creazione dell’account, di rinnovo dell’ordine, ecc.).

Se non riesci a trovare l’identificativo, clicca su "Non ricordi identificativo o password?" nella pagina di connessione allo [Spazio Cliente di OVHcloud](https://www.ovh.com/auth/?action=gotomanager&from=https://www.ovh.it/&ovhSubsidiary=it) e inserisci l'indirizzo email associato all’account.

#### Consigli e suggerimenti

L’identificativo cliente è disponibile anche nello Spazio Cliente: viene mostrato in alto a destra nella pagina, accanto al nome utente.

### Cosa fare in caso di impossibilità ad accedere all’account cliente?

Per diversi motivi potrebbe risultare impossibile identificarsi o accedere allo Spazio Cliente, ad esempio in caso di password dimenticata, perdita di accesso all’indirizzo email oppure al telefono cellulare per l'identificazione via SMS.
In questa evenienza, consigliamo di consultare [questa documentazione](/pages/account_and_service_management/account_information/ovhcloud-account-login#login-failure), che spiega come risolvere questo tipo di problema.

### Come modificare le informazioni personali di un account OVHcloud?

Per visualizzare o modificare i dati associati a un account OVHcloud è necessario accedere al proprio profilo nello Spazio Cliente cliccando sulle iniziali del proprio nome che compaiono nella parte destra della dashboard iniziale. Nella nuova pagina, i dati sono riportati nel riquadro "Il tuo profilo": per modificarli, clicca sui tre puntini e seleziona "Modifica il tuo profilo".

![infos](images/infos-modif_final_comp-min.gif){.thumbnail}

#### Consigli e suggerimenti

Per modificare l’indirizzo email associato all’account OVHcloud, accedi alla pagina di modifica del profilo e inserisci la nuova email. Riceverai un messaggio di conferma all’indirizzo impostato precedentemente. Se non riesci più ad accedere a questo indirizzo ma ne possiedi uno di recupero, è possibile contattare il supporto via ticket e richiedere di utilizzarlo come email principale.

### Come inserire correttamente il numero di telefono durante la creazione dell’account?

Il numero di telefono deve essere inserito nel formato internazionale.

#### Consigli e suggerimenti

Per “02 123456”, inserisci “+39 02 123456”. Selezionando l’Italia come Paese di residenza il “+39” viene aggiunto automaticamente.

### Quali sono gli effetti del GDPR sui dati personali?

Per conoscere meglio l’impatto del Regolamento Generale sulla Protezione dei Dati (GDPR) sulla tua attività professionale o sulle tue informazioni personali, ti invitiamo a consultare queste pagine:

- [OVHcloud e la protezione dei dati personali](https://www.ovhcloud.com/it/personal-data-protection/)
- [GDPR - Le risposte alle tue domande](https://www.ovhcloud.com/it/personal-data-protection/faq/)

### Come modificare la password OVHcloud?

Accedi alla pagina di login dello Spazio Cliente e clicca su “Non ricordi identificativo o password?”. Inserisci l’identificativo o l’indirizzo email principale associato all’account OVHcloud e clicca su “Invia”. Riceverai un’email per confermare la richiesta all’indirizzo di contatto impostato. Leggi le istruzioni e clicca sul link contenuto nell’email.

#### Consigli e suggerimenti

Se non riesci più ad accedere all’indirizzo email di contatto, ti suggeriamo di seguire questa [procedura](https://www.ovh.it/cgi-bin/it/procedure/procedureChangeEmail.cgi).
Se hai dimenticato il tuo identificativo cliente, è possibile recuperarlo da qualsiasi fattura: viene indicato in alto a destra e ha un formato di questo tipo: ab00001-ovh (le prime lettere corrispondono in genere con le iniziali dell’utente che ha creato l’account). L’identificativo cliente è indicato anche nell’email di conferma di creazione dell’account o di rinnovo dell’ordine.

### Come modificare i contatti di un account OVHcloud?

Dallo Spazio Cliente è possibile delegare ad altri account cliente OVHcloud la gestione amministrativa, tecnica e di fatturazione dei servizi. Per effettuare questa operazione clicca su "Gestione dei contatti" nella sezione a destra.

La delega dei servizi dovrà essere convalidata via email dall'amministratore del servizio e dal nuovo contatto.

Prima di apportare qualsiasi modifica, assicurati che tutti gli indirizzi email di contatto siano validi. In caso contrario la richiesta non potrà essere completata.

Se vuoi recuperare un dominio di cui risulti proprietario presso il Registro (verifica questa informazione su [www.ovh.it/cgi-bin/tools/check_whois.pl](http://www.ovh.it/cgi-bin/tools/check_whois.pl)) ma non disponi dell’accesso all'account amministratore, ti invitiamo a seguire gli step indicati in questa procedura: [www.ovh.it/cgi-bin/fr/procedure/procedureChangeContacts.cgi](https://www.ovh.it/cgi-bin/fr/procedure/procedureChangeContacts.cgi)

#### Consigli e suggerimenti

Per maggiori informazioni sulla gestione dei contatti, consulta la guida [/pages/account_and_service_management/account_information/managing_contacts#accedi-alla-pagina-di-gestione-dei-contatti](/pages/account_and_service_management/account_information/managing_contacts#accedi-alla-pagina-di-gestione-dei-contatti)

### Come configurare o modificare il contatto di fatturazione?

Accedi allo Spazio Cliente e, nel menu di scelta rapida nella parte destra dell’interfaccia, clicca su “Gestisci i contatti”.

#### Consigli e suggerimenti

Per maggiori informazioni sulla gestione dei contatti, consulta la guida [Gestire i contatti dei servizi OVHcloud](/pages/account_and_service_management/account_information/managing_contacts).

### Come proteggere il proprio account?

Sono disponibili diverse soluzioni per proteggere il tuo account, come:

- la scelta di una password complessa
- il rinnovo regolare della password
- doppia autenticazione

Per la doppia autenticazione tramite l'invio di un codice via SMS o tramite la restrizione IP (autorizzazione o rifiuto di accesso ad alcuni indirizzi), è possibile aggiungere regole di sicurezza dal tuo Spazio Cliente. Queste opzioni sono disponibili nella sezione "Sicurezza" del tuo profilo. Per accedere clicca sulle iniziali che compaiono in alto a destra nella dashboard dello Spazio Cliente OVHcloud.

Per maggiori informazioni, visualizza il [video](https://www.youtube.com/watch?v=odO58c4gJfc&list=PL0DynEzr_sE5MnOfJOpVJN-EhfMDWoqGS&index=24).

### Come attivare la doppia autenticazione/2FA di OVHcloud?

Dopo aver creato il tuo account cliente OVHcloud, ti consigliamo di proteggere i tuoi dati personali attivando la doppia autenticazione. Puoi effettuare questa operazione accedendo alla sezione “Il mio account” > “Sicurezza”. Inoltre, per attivare la 2FA, puoi autenticarti in diversi modi:

- tramite SMS, con un codice di sicurezza;
- da un'applicazione mobile compatibile con Android, Iphone e Windows mobile;
- tramite una chiave di sicurezza compatibile con U2F.

[Maggiori informazioni](/pages/account_and_service_management/account_information/secure-ovhcloud-account-with-2fa)

### Come disattivare la doppia autenticazione/2FA di OVHcloud?

Per disattivare la doppia autenticazione, accedi allo Spazio Cliente e seleziona "Il tuo account" > "Sicurezza".
Le diverse periferiche di sicurezza possono essere disattivate una alla volta. 
Se non riesci ad accedere allo Spazio Cliente perché hai perso la periferica di doppia autenticazione, ti invitiamo a contattare il supporto OVHcloud per richiedere a un consulente di disattivare manualmente il dispositivo, previa presentazione di documenti giustificativi.

### Cosa fare se l’account OVHcloud è vittima di hacking?

In caso di utilizzo fraudolento dell’account OVHcloud (identità, metodo di pagamento...), ti suggeriamo di rivolgerti il prima possibile alle autorità competenti. In Italia il reparto specializzato preposto al contrasto delle frodi postali e del crimine informatico è quello della Polizia Postale. Le segnalazioni per reati telematici possono essere inviate direttamente tramite il loro sito Web, dalla pagina [www.commissariatodips.it/segnalazioni/](https://www.commissariatodips.it/segnalazioni/).

Sarà poi questo stesso dipartimento a contattarci per svolgere le opportune verifiche e accertamenti tecnici. Con l’avvio di questa procedura, l’identificativo cliente verrà bloccato e i servizi attivati in maniera fraudolenta sospesi.

Per ripristinare la corretta operatività dell’account cliente, potremmo chiederti di modificare l’indirizzo email associato e la relativa password tramite la procedura disponibile a questo link: [www.ovh.it/cgi-bin/it/procedure/procedureChangeEmail.cgi](https://www.ovh.it/cgi-bin/it/procedure/procedureChangeEmail.cgi).

### Ho ricevuto una possibile email di phishing che utilizza l’identità di OVHcloud: come segnalarla per effettuare una verifica?

Per identificare e segnalare un'email o un SMS di phishing, consulta la nostra [guida dedicata](/pages/account_and_service_management/account_information/phishing_care)

### Come segnalare un comportamento fraudolento o contenuti illeciti provenienti da servizi ospitati da OVHcloud di cui sono vittima?

Tutti i comportamenti fraudolenti e contenuti illeciti possono essere segnalati sulla piattaforma OVHcloud dedicata [www.ovh.com/abuse/](https://www.ovh.com/abuse/), selezionando la categoria nella lista e completando i campi richiesti.

Ricordiamo che al titolare del servizio segnalato possono essere trasmessi esclusivamente i log e gli elementi tecnici, pertanto è inutile riportare in questi campi dati personali.

### Una volta inviata, cosa ne sarà della segnalazione di abuso?

La segnalazione verrà presa in carico nel più breve tempo possibile dall’ufficio legale di OVHcloud, che procederà ad analizzata e, se necessario, richiederà ulteriori precisazioni e dettagli. Se il comportamento abusivo di uno dei nostri clienti viene accertato, provvederemo ad informarti e faremo tutto il necessario per contattare le persone interessate e risolvere il problema quanto prima.

### OVHcloud mi ha inviato un'email per comunicare un possibile comportamento fraudolento da parte mia: cosa fare?

Se i nostri team hanno ricevuto una segnalazione o constatato un comportamento fraudolento, riceverai un’email proveniente da un account con formato di tipo "ticket+"numero di ticket"@abuse.ovh.net".

Tenuto conto degli elementi aggiuntivi indicati nell'email, ti chiederemo di effettuare un'indagine per correggere il comportamento fraudolento e/o eliminare qualsiasi contenuto illecito.

Per assicurarti che i servizi utilizzati non si trovino sotto il controllo di terzi (ad esempio in caso di hacking), consigliamo di verificarne il livello di sicurezza:

- [Rendere sicuro il tuo account OVHcloud e gestire i tuoi dati personali](/pages/account_and_service_management/account_information/all_about_username)
- [Impostare e gestire la password di un account OVHcloud](/pages/account_and_service_management/account_information/manage-ovh-password)
- [Rendere sicuro il tuo account OVHcloud con la doppia autenticazione](/pages/account_and_service_management/account_information/secure-ovhcloud-account-with-2fa)
- [Come proteggere il tuo sito Web?](/pages/web_cloud/web_hosting/secure_your_website)
- [Mettere in sicurezza un VPS](/pages/bare_metal_cloud/virtual_private_servers/secure_your_vps)
- [Mettere in sicurezza un server dedicato](/pages/bare_metal_cloud/dedicated_servers/securing-a-dedicated-server)

### In caso di identificazione di un eventuale abuso su uno dei miei servizi OVHcloud, come evitarne la sospensione?

Una volta effettuate le operazioni necessarie, rispondi direttamente all'email ricevuta dal nostro servizio Abuse, precisando le misure adottate.
Un membro del nostro team risponderà il prima possibile.

### Ho risposto all’email di Abuse di OVHcloud ma il servizio è sempre bloccato: cosa fare?

Dallo Spazio Cliente è possibile inviare una richiesta di assistenza al servizio clienti di OVHcloud per ottenere maggiori informazioni sullo stato del ticket da parte del team Abuse. Per semplificare la gestione della richiesta, ricorda di riportare il numero di riferimento del ticket.

### Come eliminare un account OVHcloud?

La chiusura del tuo account cliente OVHcloud e la cancellazione dei tuoi dati personali è possibile solo se:

1. Non disponi più di servizi visibili nella sezione "[I tuoi servizi](https://www.ovh.com/manager/dedicated/#/billing/autoRenew)". In caso contrario, dovrai prima richiederne la disattivazione e attenderne l’eliminazione.
2. Non ci sono fatture in attesa di pagamento. In caso contrario, è necessario procedere al loro pagamento cliccando sul pulsante `Salda subito`{.action} nelle azioni di massa nella pagina "[Le mie fatture](https://www.ovh.com/manager/#/dedicated/billing/history)".
3. Non sono presenti ordini in corso. Verificatelo su [questa pagina](https://www.ovh.com/manager/#/dedicated/billing/orders/orders).
4. Il tuo conto prepagato non è positivo. Verifica la tua password all’indirizzo [questa pagina](https://www.ovh.com/manager/#/dedicated/billing/payment/ovhaccount).

Se le condizioni di cui sopra sono soddisfatte, puoi richiedere di eliminare il tuo account OVHcloud e i dati ad esso associati seguendo questi step:

1. Connettiti al [Help Center di OVHcloud](https://help.ovhcloud.com/csm?id=csm_get_help)
2. Clicca sul pulsante `Crea un ticket`{.action}
3. Seleziona il motivo `Gestisci il tuo account cliente OVHcloud`{.action}.
4. Indica `Voglio chiudere il mio account cliente OVHcloud`{.action} e segui gli step descritti.

## Per saperne di più

Contatta la nostra Community di utenti all’indirizzo <https://community.ovh.com/en/>.