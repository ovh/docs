---
deprecated: true
title: 'Převod OVH domény k jinému registrátorovi'
slug: prevod-genericke-domeny-registratorovi
excerpt: 'Seznamte se s postupem pro převod OVH domény k jinému doménovému registrátorovi'
section: Převod
order: 4
---

**Poslední aktualizace 11/04/2018**

## Cíl

Doménu registrovanou u společnosti OVH je možné převést k jinému doménovému registrátorovi. 

**Seznamte se s postupem pro převod OVH domény k jinému doménovému registrátorovi.**

## Prerekvizity
- Doména registrovaná u společnosti OVH.
- Dostatečná oprávnění k převodu domény. Vlastník domény a/nebo její administrátoři musejí být s požadavkem na převod obeznámeni.
- Dostatečná oprávnění ke správě domény prostřednictvím [Zákaznického prostoru OVH](https://www.ovh.com/auth/?action=gotomanager){.external}.
- Doména musí být starší 61 dnů. Na doméně nesmí být za posledních 61 dnů provedena změna vlastníka. Doména nesmí být v daném období převáděna.

> [!primary]
>
> V případě některých doménových koncovek podléhá proces změny registrátora speciálním podmínkám. Pokud se Vám doménu nepodaří převést pomocí níže popsaného postupu, kontaktujte prosím nového registrátora s žádostí o zaslání detailních informací vážících se k postupu pro převod dané domény.
>

## Postup

### Fáze 1: deaktivace ochrany proti převodu (odemčení domény pro převod)

Aby bylo doménu možné převést, je nejdříve zapotřebí ji odemknout. Za tímto účelem budete muset deaktivovat ochranu proti převodu. V základním rozhraní pro správu domény přejděte do záložky `Základní informace`{.action} (výchozí záložka) a deaktivujte funkci `Ochrana proti převodu`{.action} (karta `Zabezpečení`{.action}).

> [!primary]
>
> Jakmile doménu odemknete, máte 7 dní na započetí jejího převodu k novému registrátorovi. Pokud nepožádáte o změnu registrátora, dojde po uplynutí této lhůty k opětovnému uzamčení domény.
>

![outgoingtransfer](images/outgoing-transfer-step2.png){.thumbnail}

### Fáze 2: získání kódu pro převod domény

Jakmile je funkce Ochrana proti převodu deaktivována, můžete vygenerovat kód pro převod domény. Za tímto účelem zůstaňte v záložce `Základní informace`{.action} a klikněte na tlačítko `AUTH/INFO`{.action}, které se po deaktivaci ochrany proti převodu zobrazí na stejném řádku. V případě potřeby aktualizujte stránku.

Kód pro převod si zkopírujte a uložte.

![outgoingtransfer](images/outgoing-transfer-step3.png){.thumbnail}

### Fáze 3: zahájení převodu k novému registrátorovi

Pokud jste tak zatím ještě neučinili, kontaktujte svého nového registrátora. Za účelem úspěšného dokončení převodu domény budete požádáni o zaslání kódu pro převod.

Detailní informace týkající se převodu domény naleznete v oficiální dokumentaci příslušného registrátora.

## Kam dál

Sdílejte své zkušenosti s uživatelskou komunitou na <https://community.ovh.com/en/>.