---
title: Verkkotunnuksen siirtäminen OVH:lta toiselle verkkotunnusvälittäjälle
excerpt: Katso, kuinka OVH:n verkkotunnus siirretään toiselle verkkotunnusvälittäjälle
slug: ovhlta_pois_siirrettava_yleinen_tai_maantieteellinen_verkkotunnus
section: Siirto
order: 4
---

**Päivitetty 15.3.2018**

## Tavoite

Verkkotunnusta siirtämällä sen verkkotunnusvälittäjä vaihtuu. Siirto on mahdollista tehdä toiselle verkkotunnusvälittäjälle.

**Katso, kuinka OVH:n verkkotunnus siirretään toiselle verkkotunnusvälittäjälle.**

## Edellytykset
- Sinulla on OVH:lla rekisteröity verkkotunnus.
- Sinulla on valtuudet pyytää verkkotunnuksen siirtoa: verkkotunnuksen omistajan ja/tai sitä hallinnoivien henkilöiden on oltava tietoisia siirtopyynnöstä.
- Sinulla on pääsyoikeus verkkotunnuksen hallintaan [OVH:n hallintapaneelissa](https://www.ovh.com/auth/?action=gotomanager){.external}.
- Verkkotunnuksen luomisesta on kulunut yli 61 päivää, sitä ei ole sinä aikana siirretty eikä sen omistaja ole muuttunut.

> [!primary]
>
> Tietyillä päätteillä verkkotunnusvälittäjän vaihtamiseen on olemassa erityismenettely. Jos verkkotunnuksesi siirto ei ole mahdollista alla olevien vaiheiden avulla, kehotamme ottamaan yhteyttä uuteen verkkotunnusvälittäjääsi saadaksesi lisätietoja oikeasta toimintatavasta.
>

## Käytännössä

### vaihe 1: Poista verkkotunnuksen siirtoa koskeva suojaus

Verkkotunnuksen siirron estävän suojauksen poistamiseksi klikkaa [hallintapaneelissasi](https://www.ovh.com/auth/?action=gotomanager){.external} yläreunan palveluvalikon kohtaa `Web Cloud`{.action}. Mene vasemmalla osioon `Verkkotunnukset`{.action} ja klikkaa kyseistä verkkotunnusta. Poista välilehdellä `Yleiset tiedot`{.action} rasti kohdasta `Suojaus siirrolta`{.action} ja klikkaa sitten `Vahvista`{.action}.

> [!primary]
>
> Verkkotunnuksesi lukituksen poistamisesta alkaen on seitsemän päivää aikaa siirron tekemiseen uudelle verkkotunnusvälittäjälle. Tämän jälkeen verkkotunnus lukittuu automaattisesti uudelleen, ellei yhtään siirtopyyntöä ole tehty.
>

![outgoingtransfer](images/outgoing-transfer-step2.png){.thumbnail}

### vaihe 2: Välittäjänvaihtoavaimen hakeminen

Kun suojaus on poistettu, voit hakea verkkotunnuksesi välittäjänvaihtoavaimen. Klikkaa sitä varten kohtaa `AUTH/INFO`{.action}, joka sijaitsee kohdan `Suojaus siirrolta`{.action} vieressä `Yleiset tiedot`{.action}-välilehdellä. Virkistä sivu tarvittaessa.

Ota talteen ikkunassa näkyvä koodi.

![outgoingtransfer](images/outgoing-transfer-step3.png){.thumbnail}

### vaihe 3: Aloita siirto uudelle verkkotunnusvälittäjälle

Ota yhteyttä uuteen verkkotunnusvälittäjääsi verkkotunnuksesi siirron käynnistämiseksi, ellet ole jo tehnyt sitä. Vaiheessa 3 saatu välittäjänvaihtoavain on ilmoitettava verkkotunnusvälittäjälle tämän oman menettelyn aikana.

Tutustu uuden verkkotunnusvälittäjäsi antamiin tietoihin saadaksesi enemmän tietoa siirron kestosta.

## Lue lisää aiheesta

Viesti käyttäjäyhteisömme kanssa osoitteessa [https://community.ovh.com/en/](https://community.ovh.com/en/){.external}.