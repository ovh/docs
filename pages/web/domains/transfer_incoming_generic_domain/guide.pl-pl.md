---
title: 'Transfer domeny do OVH'
slug: przewodnik_dotyczacy_transferu_domen_globalnych_com_net_org_info_biz
excerpt: 'Dowiedz się, jak wykonać transfer domeny funkcjonalnej do OVH'
section: Transfer
order: 1
---

**Ostatnia aktualizacja z dnia 01-07-2019**


## Wprowadzenie

Transfer domeny umożliwia jej przeniesienie do innego operatora. Możesz przenieść Twoją domenę do OVH. Zajmie to od jednego do dziesięciu dni.

**Dowiedz się, jak wykonać transfer domeny funkcjonalnej do OVH.**

## Wymagania początkowe

- Posiadanie domeny spełniającej następujące warunki: 
<br>
1. domena jest zarejestrowana u innego operatora i istnieje dłużej niż 60 dni,<br>
2. w ciągu ostatnich 60 dni domena nie była przenoszona ani nie został zmieniony jej właściciel,<br>
3. domena jest odblokowana.<br>
- Posiadanie uprawnień do złożenia wniosku o transfer domeny
- Posiadanie możliwości odblokowania domeny
- Posiadanie kodu transferu lub możliwość jego uzyskania
- Właściciel i/lub administratorzy domeny zostali poinformowani o wszczęciu procedury transferu domeny


## W praktyce

Twoja domena jest aktualnie zarejestrowana u innego operatora. Chcesz ją przenieść do OVH? Jest to możliwe dzięki zastosowaniu procedury transferu.

Operacja ta składa się z kilku etapów, w które włączone będą różne podmioty: obecny operator, OVH oraz inne strony. Poniższa tabela wskazuje osoby, z którymi należy się kontaktować oraz szacowany czas trwania każdego etapu.

|Etapy|Opis |Kto wykonuje działanie?|Gdzie?/Jak?|Czas realizacji|
|---|---|---|---|---|
|1|Weryfikacja informacji związanych z domeną|Administrator domeny|U obecnego operatora domeny|W zależności od podjętych przez Ciebie działań|
|2|Odblokowanie domeny i pobranie kodu transferu|Administrator domeny, za zgodą właściciela|U obecnego operatora domeny|W zależności od podjętych przez Ciebie działań|
|3|Wniosek o transfer domeny|Jakakolwiek osoba posiadająca kod transferu, za zgodą właściciela|U nowego operatora (np. OVH)|W zależności od podjętych przez Ciebie działań|
|4|Realizacja pierwszego etapu potwierdzania transferu|Właściciel domeny, a także osoba wskazana jako administrator u nowego operatora|W otrzymanym e-mailu|Maksymalnie 5 dni|
|5|Realizacja drugiego etapu potwierdzania transferu|U obecnego operatora domeny|Na prośbę organizacji zarządzającej rozszerzeniem Twojej domeny|Maksymalnie 5 dni|

> [!warning]
>
> Procedura ta ma zastosowanie w większości przypadków transferu domen funkcjonalnych. Może być ona jednak inna w zależności od rozszerzenia Twojej nazwy domeny. Sugerujemy sprawdzenie pod tym linkiem <https://www.ovh.pl/domeny/cennik/> informacji dotyczących danego rozszerzenia.
>

### Etap 1: weryfikacja informacji związanych z domeną

**W pierwszym kroku sprawdź, czy informacje związane z nazwą domeny są aktualne.** Od momentu wdrożenia RODO bardzo mało danych widocznych jest w bazie WHOIS. Sugerujemy zatem sprawdzenie informacji dotyczących Twojej domeny u aktualnego operatora.

- **Jeśli informacje są poprawne: przejdź do kolejnego etapu niniejszego przewodnika.**

- **Jeśli są niepoprawne lub niewidoczne: skontaktuj się z aktualnym operatorem, aby je zweryfikować i/lub zmodyfikować.**

> [!primary]
>
> Jeśli nie wiesz, kto jest Twoim aktualnym operatorem, możesz to sprawdzić w [narzędziu WHOIS](https://www.ovh.pl/pomoc/narzedzia/check_whois.pl){.external} w polu „Registrar”.
>

### Etap 2: odblokowanie domeny i pobranie kodu transferu

Po sprawdzeniu informacji dotyczących domeny konieczne jest jej odblokowanie. Operacja ta może zostać przeprowadzona wyłącznie we współpracy z aktualnym operatorem. Zalecamy kontakt z operatorem i uzyskanie informacji o przebiegu procedury.

Po odblokowaniu domeny poproś aktualnego operatora o podanie przypisanego do domeny kodu transferu. Używane są różne nazwy kodu: kod transferu, AuthCode, AuthInfo lub kod EPP.

Pamiętaj, że OVH nie jest aktualnym operatorem Twojej domeny. Nie możemy zatem jej odblokować ani dostarczyć Ci kodu transferu.

> [!warning]
>
> Po odblokowaniu Twojej domeny masz siedem (7) dni, aby rozpocząć jej transfer do nowego operatora. Po upływie tego terminu domena zablokuje się automatycznie, jeśli nie zostanie złożony wniosek o jej przeniesienie.
>

### Etap 3: wniosek o transfer domeny do OVH

Kiedy domena zostanie odblokowana i uzyskasz kod transferu, możesz złożyć na [stronie OVH](https://www.ovh.pl){.external} dyspozycję transferu. Wprowadź nazwę Twojej domeny, po czym postępuj zgodnie z kolejnymi instrukcjami.

Wprowadź kod transferu w polu obok nazwy Twojej domeny. Jeśli nie posiadasz kodu transferu, możesz zaznaczyć pole `Podaj kod transferu później`{.action}. Zalecamy jednak, abyś przed kolejnymi krokami upewnił się, że jesteś w stanie ten kod uzyskać.

Będziesz mógł rozszerzyć Twoje zamówienie, dodając [usługę hostingu](https://www.ovh.pl/hosting/){.external} lub inne rozwiązania OVH.  Może to być interesująca opcja, jeśli z transferem domeny wiąże się projekt migracji Twoich usług. Przewodnik [Migracja strony WWW i kont e-mail do OVH](https://docs.ovh.com/pl/hosting/przeniesienie-strony-www-do-ovh/){.external} wyjaśnia, jakie działania należy przeprowadzić w takim przypadku.

> [!warning]
>
> W trakcie składania zamówienia transferu należy zachować szczególną ostrożność odnośnie:
>
> - **danych właściciela domeny**: w związku z obowiązującymi przepisami RODO upewnij się, że podałeś takie same dane właściciela, jak dane figurujące u aktualnego operatora, aby uniknąć sytuacji oskarżenia o kradzież domeny;
>
> - **wyboru serwerów DNS domeny**: jeśli Twoja domena jest aktualnie używana przez stronę WWW lub konta e-mail, wskaż odpowiednie serwery DNS, aby zapobiec przerwie w ciągłości usług.
>

Kiedy zamówienie zostanie wygenerowane, ureguluj należność, aby rozpocząć transfer. Procedura zostanie uruchomiona wyłącznie po wpłynięciu płatności. Od tego momentu będziesz mógł śledzić transfer w [Panelu klienta](https://www.ovh.com/auth/?action=gotomanager){.external} > sekcja `Domeny`{.action} dostępna na pasku usług po lewej stronie > `Operacje w toku`{.action}. 

### Etap 4: realizacja pierwszego etapu zatwierdzania transferu

Po uruchomieniu operacji transferu konieczne są dwa etapy potwierdzenia. Pierwszy trwa maksymalnie pięć dni.  Zaczyna się w momencie rozpoczęcia procedury transferu od przesłania przez OVH dwóch próśb o jego zatwierdzenie. 

|Kto otrzymuje prośbę o zatwierdzenie transferu?|Na jaki adres zostaje wysłana prośba o zatwierdzenie transferu?|
|---|---|
|Właściciel domeny|Na adres e-mail właściciela wskazanego w bazie Whois, o ile jest on w bazie uwidoczniony. W przeciwnym razie na adres e-mail właściciela wskazanego w zamówieniu złożonym w OVH.|
|Administrator wskazany w zamówieniu złożonym w OVH|Na adres e-mail wskazany w profilu administratora w OVH.|

Obydwa potwierdzenia należy wykonać w interfejsie OVH. Link prowadzący do drugiej części znajdziesz w otrzymanych e-mailach. 

Domeny:

Możliwych jest kilka scenariuszy w zależności od działań podjętych przez właściciela domeny i administratora. 

|Scenariusz|Przebieg wydarzeń|
|---|---|
|Zatwierdzenie transferu przez właściciela i administratora|Transfer przechodzi do drugiego etapu zatwierdzenia w ciągu 24 godzin.|
|Zatwierdzenie transferu tylko przez jedną osobę (właściciela lub administratora) i druga prośba o zatwierdzenie bez odpowiedzi |Transfer przechodzi do drugiego etapu zatwierdzenia po pięciu dniach.|
|Brak odpowiedzi na obydwie prośby o zatwierdzenie transferu|Transfer przechodzi do drugiego etapu zatwierdzenia po pięciu dniach.|
|Odmowa (właściciela lub administratora)|Transfer jest anulowany z chwilą otrzymania powiadomienia o odmowie przesłanego przez właściciela lub administratora.|

W przypadku anulowania transferu upewnij się, że wszystkie strony są zgodne co do anulowania, i że ich adresy e-mail są aktualne. Proces może zostać ponownie uruchomiony w późniejszym czasie w [Panelu klienta](https://www.ovh.com/auth/?action=gotomanager){.external} > sekcja `Domeny`{.action} > `Operacje w toku`{.action}.

### Etap 5: realizacja drugiego etapu zatwierdzania transferu

Po uruchomieniu drugiego etapu aktualny operator (którym nie jest jeszcze OVH) otrzymuje prośbę o zatwierdzenie. Możliwych jest kilka scenariuszy w zależności od podjętych działań.
 
|Scenariusz|Przebieg wydarzeń|
|---|---|
|Zatwierdzenie obecnego operatora domeny|Transfer zostaje zrealizowany w ciągu 24 godzin.|
|Brak odpowiedzi od aktualnego operatora|Transfer zostaje zrealizowany po pięciu dniach.|
|Odmowa aktualnego operatora domeny|Transfer zostaje anulowany po otrzymaniu powiadomienia o odmowie.|

W przypadku odmowy transferu ze strony aktualnego operatora zachęcamy do kontaktu z nim w celu ustalenia przyczyny. Proces może zostać ponownie uruchomiony w późniejszym czasie w [Panelu klienta](https://www.ovh.com/auth/?action=gotomanager){.external} > sekcja `Domeny`{.action} > `Operacje w toku`{.action}.

### Etap 6: zarządzanie domeną w OVH

Po zakończeniu operacji transferu możesz zarządzać domeną w [Panelu klienta](https://www.ovh.com/auth/?action=gotomanager){.external}. 
W tym celu kliknij w [Domeny](https://www.ovh.com/auth/?action=gotomanager){.external} na pasku usług po lewej stronie w `Panelu klienta`{.action}, następnie w nazwę wybranej domeny.

## Sprawdź również

[Przeniesienie strony WWW i kont e-mail do OVH](https://docs.ovh.com/pl/hosting/przeniesienie-strony-www-do-ovh/){.external}

Przyłącz się do społeczności naszych użytkowników na stronie <https://community.ovh.com/en/>.