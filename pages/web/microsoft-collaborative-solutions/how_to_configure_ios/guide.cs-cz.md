---
deprecated: true
title: Konfigurace účtu Exchange na iPhonu nebo iPadu
slug: konfigurace-ios-iphone-ipad
excerpt: Zjistěte, jak nakonfigurovat účet Exchange na iPhonu či iPadu prostřednictvím aplikace Mail
section: Konfigurace Exchange na kompatibilním smartphonu / tabletu
---

**Poslední aktualizace 19/03/2018**

## Cíl

Účty služby Exchange je možné propojit s kompatibilními e-mailovými klienty. Díky tomu můžete svou e-mailovou adresu používat na zařízení podle své volby.

**Zjistěte, jak nakonfigurovat účet Exchange na iPhonu nebo iPadu prostřednictvím aplikace Mail.**

## Prerekvizity

- Služba [Exchange](https://www.ovh.cz/emails/){.external}.
- Aplikace Mail nainstalovaná na Vašem zařízení.
- Přihlašovací údaje k účtu, který si přejete s aplikací propojit.

> [!primary]
>
> Tato příručka je určená pro následující verze operačního systému iOS: iOS 7 a novější.
>

## Postup

Konfiguraci lze provést dvěma různými způsoby:

- **Prostřednictvím našeho nástroje Apple Devices**: přejděte na odkaz <https://autodiscover.mail.ovh.net/AppleDevices/> a řiďte se uvedenými pokyny.

- **Prostřednictvím průvodce pro nastavení na Vašem zařízení**.

Tato příručka Vás provede jednotlivými kroky druhého z výše uvedených způsobů konfigurace.

### Fáze 1: přidání účtu

V hlavním menu svého zařízení klikněte na tlačítko `Nastavení`{.action}. Účet je v závislosti na verzi operačního systému iOS možné přidat dvěma různými způsoby:

- **iOS 7, 8, 9 a 10**: klikněte na `Mail, kontakty, kalendář`{.action} a dále na `Přidat účet`{.action}. Nakonec vyberte `Exchange`{.action}.

- **iOS 11**: klikněte na `Účty a hesla`{.action} a dále na `Přidat účet`{.action}. Nakonec vyberte `Exchange`{.action}.

![Exchange](images/configuration-mail-exchange-ios-step1.png){.thumbnail}

Zadejte informace o svém účtu:

|Informace|Popis|
|---|---|
|E-mail|Zadejte celou e-mailovou adresu.|
|Popis|Zadejte název, díky kterému účet rozpoznáte mezi ostatními účty v aplikaci Mail.|

Klikněte na tlačítko `Dále`{.action} a vyberte možnost `Nastavit ručně`{.action}.

Zadejte heslo ke své e-mailové adrese a klikněte na tlačítko `Dále`{.action}.

Následně budete požádáni o zadání následujících informací:

|Informace|Popis|
|---|---|
|E-mail|Toto pole by již mělo být vyplněno. Pokud tomu tak není, zadejte celou e-mailovou adresu.|
|Server|Zadejte server, na kterém je Vaše služba Exchange hostována. Informace o serveru naleznete ve svém [Zákaznickém prostoru OVH](https://www.ovh.com/auth/?action=gotomanager&from=https://www.ovh.ie/&ovhSubsidiary=ie){.external} (záložka `Obecné informace`{.action}, box `Připojení`{.action} u příslušné služby Exchange).|
|Doména|Ponechte prázdné.|
|Uživatel|Zadejte celou e-mailovou adresu.|  
|Heslo|Toto pole by již mělo být vyplněno. Pokud tomu tak není, zadejte heslo ke své e-mailové adrese.|
|Popis|Toto pole by již mělo být vyplněno. Pokud tomu tak není, zadejte název, díky němuž tento účet rozpoznáte mezi ostatními účty v aplikaci Mail.|

Nyní klikněte na tlačítko `Dále`{.action}. Pokud jste zadali správné údaje, připojení proběhne úspěšně.

![Exchange](images/configuration-mail-exchange-ios-step2.png){.thumbnail}

Při výběru aplikací, které tento e-mailový účet budou moci používat, nezapomeňte zaškrtnout aplikaci `Mail`{.action}. Ostatní aplikace (jako např. *Kalendář* nebo *Poznámky*) mohou využívat některé funkce pro týmovou spolupráci zahrnuté ve službě Exchange. Jakmile provedete potřebná nastavení, klikněte na talčítko `Uložit`{.action}. 

Správnost nastavení ověřte odesláním zkušebního e-mailu.

### Fáze 2: použití e-mailu

Po úspěšném dokončení konfigurace můžete svůj e-mail začít naplno využívat. Od teď můžete odesílat a přijímat zprávy prostřednictvím svého iOS zařízení.

Vyzkoušejte také webovou aplikaci OVH s [funkcemi pro týmovou spolupráci](https://www.ovh.cz/emails/){.external}, která je dostupná na následující adrese: <https://www.ovh.cz/mail/>. Přihlásit se můžete pomocí přihlašovacích údajů ke své e-mailové adrese.

## Více informací

[Konfigurace účtu služby MX Plan na iPhonu nebo iPadu](https://docs.ovh.com/cz/cs/emails/konfigurace-ios/){.external}.

[Konfigurace účtu E-mail Pro na iPhonu nebo iPadu](https://docs.ovh.com/cz/cs/emails-pro/konfigurace-ios/){.external}.

Sdílejte své zkušenosti s uživatelskou komunitou na [https://community.ovh.com](https://community.ovh.com){.external}.