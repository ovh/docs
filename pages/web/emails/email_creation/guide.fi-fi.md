---
deprecated: true
title: 'Sähköpostiosoitteen luominen MX Plan -tuotteella'
slug: webhotellit_ja_sahkopostit_ohje_postilaatikon_luomiseen
excerpt: 'Opi luomaan sähköpostiosoite MX Plan -tuotteella'
section: 'Sähköpostiosoitteen hallinta'
order: 1
---

**Päivitetty 13.4.2018**

## Tavoite

MX Plan -tuotteen sähköpostiosoitteilla voit lähettää ja vastaanottaa viestejä haluamallasi laitteella.

**Opi luomaan sähköpostiosoite MX Plan -tuotteella.**

## Edellytykset

- Sinulla on MX Plan -tuote (sisältyy [OVH:n webhotellituotteeseen](https://www.ovh-hosting.fi/webhotelli/){.external} tai saatavilla erikseen).
- Sinulla on vielä mahdollisuus luoda sähköpostiosoitteita tuotteesi puitteissa.
- Sinulla on pääsyoikeudet MX Plan -tuotteen hallintaan [OVH:n hallintapaneelissa](https://www.ovh.com/auth/?action=gotomanager&from=https://www.ovh.ie/&ovhSubsidiary=ie){.external}.

## Käytännössä

### 1. vaihe: Mene sähköpostipalvelusi hallintaan

Toimenpiteen aloittamiseksi kirjaudu [OVH:n hallintapaneeliin](https://www.ovh.com/auth/?action=gotomanager&from=https://www.ovh.ie/&ovhSubsidiary=ie){.external}. Klikkaa kohtaa `Sähköpostit`{.action} vasemmalla olevassa palveluvalikossa ja valitse sitten verkkotunnus, jolle MX Plan -tuote on tilattu. Mene lopuksi välilehdelle `Sähköpostit`{.action}.

Näkyviin tulevassa taulukossa on kaikki MX Plan -tuotteen yhteydessä luodut sähköpostiosoitteet.

![sähköposti](images/email-creation-step1.png){.thumbnail}

### 2. vaihe: Sähköpostiosoitteen luominen

Luodaksesi uuden sähköpostiosoitteen klikkaa painiketta `Luo sähköpostiosoite`{.action}. Syötä avautuvassa ikkunassa pyydetyt tiedot:

|Tieto|Kuvaus|  
|---|---|  
|Tilin nimi|Syötä nimi sähköpostiosoitteellesi (esimerkiksi etunimi.sukunimi). Kyseinen verkkotunnus on jo täytetty oletuksena.|  
|Tilin kuvaus|Anna lyhyt kuvaus, jolla tunnistat tilin muista hallintapaneelissasi näkyvistä tileistä.|  
|Tilin koko|Valitse haluttu koko tilille. Tämä on tila, jota sähköpostiosoitteesi hyödyntää viestien säilytyksessä.|  
|Salasana|Määritä salasana osoitteelle ja vahvista se.|

Klikkaa `Seuraava`{.action}. Tarkista nyt yhteenvedossa näkyvät tiedot. Jos ne ovat oikein, klikkaa uudestaan `Seuraava`{.action}.

Klikkaa lopuksi `Vahvista`{.action} käynnistääksesi sähköpostiosoitteen luominen. Toista tämä menettely niin monta kertaa kuin tarpeellista useamman sähköpostiosoitteen luomista varten.

> [!primary]
>
> Turvallisuussyistä kehotamme noudattamaan salasanan valinnan yhteydessä ilmoitettuja ehtoja. Tässä lisäksi salasanoihin liittyvät suosituksemme:
>
> - Älä käytä samaa salasanaa kahdesti.
>
> - Valitse salasana, jolla ei ole yhteyttä henkilötietoihisi (vältä esimerkiksi viittauksia sukunimeesi, etunimeesi tai syntymäpäivään).
>
> - Uusi salasanasi säännöllisesti.
>
> - Älä kirjoita salasanaa paperille tai lähetä sitä sähköpostiosoitteeseesi.
>
> - Älä tallenna salasanojasi verkkoselaimeesi, vaikka selaimesi ehdottaisi sitä.
>

![sähköposti](images/email-creation-step2.png){.thumbnail}

### 3. vaihe: Sähköpostiosoitteen käyttö

Enää ei ole muuta jäljellä kuin sähköpostiosoitteidesi käyttö. Tätä varten OVH tarjoaa käytettäväksi selaintyökalun (selainposti eli webmail) nimeltä RoundCube. Se on käytettävissä osoitteessa <https://www.ovh-hosting.fi/mail/>, jossa sinun on syötettävä OVH:lla luotuun sähköpostiosoitteeseen liittyvät tunnukset.

Lisää tietoa RoundCubesta löydät seuraavasta ohjeesta: [RoundCuben käyttö](https://docs.ovh.com/fi/emails/selainposti_roundcube-ohje/){.external}. Jos haluat konfiguroida sähköpostiosoitteen sähköpostiohjelmistoon tai laitteeseen (esim. älypuhelin tai tabletti), tutustu dokumentaatioomme tässä portaalissa: <https://docs.ovh.com/fi/emails/>.

## Lue lisää aiheesta

Viesti käyttäjäyhteisömme kanssa osoitteessa: <https://community.ovh.com/en/>.