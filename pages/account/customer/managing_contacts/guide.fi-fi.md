---
deprecated: true
title: Palveluiden kontaktien hallinta
slug: yhteystietojen_hallinta
excerpt: Opi hallinnoimaan palveluidesi kontakteja
section: Aluksi
---

**Päivitetty 03.01.2019** 

## Tavoite

OVH:lla luotuun palveluun on yhdistetty yleensä useita kontakteja, jotka hallitsevat palveluasi eri käyttöoikeuksien mukaisesti.

**Opi hallinnoimaan OVH:n palveluidesi kontakteja.**

## Edellytykset

- Olet kirjautunut [hallintapaneeliin](https://www.ovh.com/auth/?action=gotomanager&from=https://www.ovh.ie/&ovhSubsidiary=ie){.external}
- Sinulla on käyttöoikeus asiakastunnuksen tiedoissa annettuun sähköpostiosoitteeseen.
- Sinulla on riittävät käyttöoikeudet kyseiseen palveluun.
- Sinulla on uuden kontaktin (henkilön, jonka haluat lisätä palvelun kontaktiksi) asiakastunnus.
- Uudella kontaktilla on oltava puolestaan käyttöoikeus oman asiakastunnuksensa tiedoissa annettuun sähköpostiosoitteeseen.
- Kummallakaan laskutuskontaktilla (uudella tai vanhalla) ei saa olla maksamattomia laskuja.

## Käytännössä

### Mene kontaktien hallintaan

Klikkaa [hallintapaneelin](https://www.ovh.com/auth/?action=gotomanager&from=https://www.ovh.ie/&ovhSubsidiary=ie){.external} yläpalkissa olevasta valikosta löytyvää asiakastunnustasi (jonka edessä näkyy etu- ja sukunimesi) ja sitten `Omat kontaktit`{.action}.

![Contact management](images/contactmanagement0.png){.thumbnail}

Näkyviin tulevassa taulukossa voit nähdä erilaiset asiakastunnukseesi liitetyt palvelut sekä niiden kontaktit.

![Contact management](images/contactmanagement1.png){.thumbnail}

Alla kuvaus eri kontakteista:

- **Admin-kontakti** hallitsee palvelun hallinnollisia ja teknisiä asioita. Hänellä on oikeudet muokata kaikkia yhteystietoja ja tehdä muutoksia esim. verkkotunnuksen tai muun palvelun omistajan tietoihin.
- **Tekninen kontakti** hallitsee ainoastaan palvelun teknistä puolta.
- **Laskutuskontakti** hallitsee ainoastaan palvelun laskutukseen liittyviä asioita. Laskutuskontakti on ainut, joka vastaanottaa uusintamuistutukset.

Asiakastunnus on henkilökohtainen tunnus, jonka saat sähköpostitse luotuasi asiakastilin OVH:lla. Se koostuu kahdesta kirjaimesta sekä useasta numerosta ja päättyy “-ovh” (esimerkiksi aa123456-ovh). Kun teet tilauksia, asiakastunnuksesi liitetään hankkimiesi palveluiden kontaktiksi.

![Contact management](images/contactmanagement21.png){.thumbnail}

### Palvelun kontaktien muokkaus

Kun olet kontaktien hallintasivulla, klikkaa kynän kuvaa. Syötä uusi tai uudet kontaktit ja vahvista pyyntö kuvaketta painamalla.

![Contact management](images/contactmanagement3.png){.thumbnail}

Jos toimenpide onnistuu, näkyviin tulee vaihtopyynnön rekisteröimisestä ja onnistumisesta ilmoittava viesti vihreässä laatikossa. Siinä ilmoitetaan lisäksi, että mukana olleille kontakteille tullaan lähettämään sähköpostiviesti.

**Tärkeää!** Tämänhetkisestä roolista riippuen et välttämättä voi muokata muita kontakteja.

#### Olen Admin-kontakti

Administraattorina voit tehdä monenlaisia muutoksia palvelun kontakteihin:

- Voit nimetä uuden kontaktin tekniseen hallintaan ja/tai laskutusasioita varten. Tämä edellyttää vahvistusta sekä sinulta että uudelta kontaktilta. Vanha kontakti vastaanottaa muutoksesta ilmoittavan sähköpostiviestin, mikäli tämän käyttöoikeudet päättyvät.
- Voit ottaa haltuusi teknisen hallinnan ja/tai laskutusasiat. Tämä pyyntö vaatii vahvistuksen. Vanha kontakti vastaanottaa muutoksesta ilmoittavan sähköpostiviestin.
- Voit määrittää uuden admin-kontaktin tilallesi. Tämä edellyttää vahvistusta sekä sinulta että uudelta kontaktilta.

**Tärkeää!** Admin-kontakti voi tietyissä tapauksissa tehdä muutoksia palvelun omistajan tietoihin, kuten esimerkiksi verkkotunnusten tietoihin. Kehotamme erityiseen valppauteen muutoksia tehdessäsi.

#### Olen tekninen kontakti

Voit määrittää ainoastaan toisen teknisen kontaktin tilallesi. Tämä edellyttää vahvistusta sekä sinulta että uudelta kontaktilta.

#### Olen laskutuskontakti

Voit määrittää ainoastaan toisen laskutuskontaktin tilallesi. Tämä edellyttää vahvistusta sekä sinulta että uudelta kontaktilta.

**Tärkeää!** Kummallakaan laskutuskontaktilla (uudella tai vanhalla) ei saa olla maksamattomia laskuja.

### Vahvista, hylkää tai seuraa kontaktien vaihtoa.

Seurataksesi ja hallinnoidaksesi meneillään olevia pyyntöjä klikkaa välilehteä `Omat pyynnöt`{.action}. Tässä voit hyväksyä tai hylätä pyynnön.

![Contact management](images/contactmanagement4.png){.thumbnail}

Tätä varten tarvitset vahvistuskoodin (tunnetaan myös nimellä tunniste tai token), joka löytyy pyynnön vahvistamista tai hylkäämistä varten lähetetystä sähköpostiviestistä. 

**Tärkeää!** Tämä koodi on henkilökohtainen ja kertakäyttöinen. Se on eri molemmilla kontakteilla.

Lähetetty viesti sisältää lisäksi linkin sivulle, jossa pyynnön voi joko hyväksyä tai hylätä. Tämän sähköpostiviestin kautta toimittaessa vahvistuskoodi (tunniste tai token) esitäytetään automaattisesti.

Mikäli jokin kontakteista ei ole saanut viestiä, on mahdollista, että asiakastunnuksessa oleva sähköpostiosoite ei ole ajan tasalla. Sähköpostiosoitteen voi tarkistaa kirjautumalla omaan hallintapaneeliin, muokata sitä tarvittaessa ja sen jälkeen lähettää viestin uudestaan klikkaamalla `Lähetä pyyntö uudelleen`{.action}.

![Contact management](images/contactmanagement5.png){.thumbnail}

Mikäli vain yksi kontakti on vahvistanut muutoksen, näet viestin, joka ilmoittaa pyynnön odottavan edelleen toisen osapuolen vahvistusta. Jos jokin kontakti on vasta aivan hetkeä aiemmin hyväksynyt pyynnön, saattaa kestää hetki, ennen kuin tiedot päivittyvät näkyviin [hallintapaneeliin](https://www.ovh.com/auth/?action=gotomanager&from=https://www.ovh.ie/&ovhSubsidiary=ie){.external}.

![Contact management](images/contactmanagement6.png){.thumbnail}

Heti kun molemmat kontaktit ovat vahvistaneet pyynnön, astuu muutos voimaan. Kummatkin kontaktit saavat ilmoituksen pyynnön onnistuneesta käsittelystä.

## Lisää aiheesta

Viesti käyttäjäyhteisömme kanssa osoitteessa : <https://ovh-hosting.fi/community/foorumi>.
