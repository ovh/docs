---
title: 'Imposta risposte automatiche con OWA'
excerpt: 'Scopri come impostare risposte automatiche con OWA'
updated: 2020-07-20
---

## Obiettivo

Questa funzionalità di Exchange consente di impostare risposte automatiche alle email ricevute dal tuo account per diverse modalità di utilizzo, ad esempio per messaggi “fuori sede”.

**Scopri come abilitare le risposte automatiche utilizzando Outlook Web App (OWA).**

## Prerequisiti

 - Aver installato una soluzione email OVHcloud [Exchange](https://www.ovhcloud.com/fr/emails/hosted-exchange/) o [Email Pro](https://www.ovhcloud.com/fr/emails/email-pro/)
- Accedere all’account email (indirizzo email e password)

## Procedura

### Attivare la funzione

Accedi al tuo account Exchange tramite la [Webmail OVHcloud](https://www.ovh.it/mail).
Clicca sull’icona a forma di ingranaggio, in alto a destra, per aprire il menu “Opzioni” e seleziona `Risposte automatiche`{.action}.

![owaoptions](images/exchange-autorep-step1.png){.thumbnail}

Per attivare la funzione in questa interfaccia è sufficiente selezionare `Invia risposte automatiche`{.action}. Puoi impostare un periodo di tempo determinato nei campi di seguito o abilitarlo in modo permanente. Se gli orari di inizio e di fine non sono specificati, dovrà essere disabilitato manualmente. 

Componi il messaggio nell’apposito campo e conferma con il pulsante `Salva`{.action} in alto a sinistra.

![owaautoreply](images/exchange-autorep-step2.png){.thumbnail}

### Tipi di risposta

La procedura di cui sopra è valida per le email inviate dagli utenti sul tuo servizio Exchange. Spuntando la casella di “Invia messaggi di risposta automatica a destinatari fuori dalla mia organizzazione” puoi preparare un messaggio distinto per ciascuno. Avrai quindi a disposizione due altre opzioni di risposta automatica:

- **"Invia risposte unicamente ai mittenti del mio elenco di contatti"**: solo i tuoi contatti riceveranno un messaggio.

- **"Invia risposte automatiche a tutti i mittenti esterni"**: chiunque ti invii una mail durante la tua assenza riceverà un messaggio.

Nel secondo riquadro dell’editor è possibile digitare un messaggio alternativo per mittenti esterni. Ad esempio, nel caso volessi rispondere ai colleghi con il primo messaggio e e utilizzare il secondo per amici, clienti o chiunque ti abbia inviato un messaggio.

![owaaddreply](images/exchange-autorep-step3.png){.thumbnail}

### Ulteriori informazioni

- Se sono abilitate le risposte automatiche, ricevi le email nella tua casella di posta in arrivo, come al solito.

- Per evitare posta indesiderata o cicli di posta elettronica, ciascun mittente riceverà solo una risposta automatica.

## Per saperne di più

[Guida all’utilizzo di Outlook Web App con un account Exchange](/pages/web_cloud/email_and_collaborative_solutions/using_the_outlook_web_app_webmail/email_owa)

[Concedere autorizzazioni di accesso a un account Exchange](/pages/web_cloud/email_and_collaborative_solutions/microsoft_exchange/feature_delegation)

[Condividere calendari in OWA](/pages/web_cloud/email_and_collaborative_solutions/using_the_outlook_web_app_webmail/owa_calendar_sharing)

Partecipa alla nostra community di utenti all’indirizzo <https://community.ovh.com/en/>.