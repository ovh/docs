---
title: 'Exchange - Configura il tuo account di posta elettronica su Outlook per macOS'
excerpt: 'Scopri come configurare un account Exchange su Outlook per macOS'
updated: 2024-10-09
---

## Obiettivo

Gli account Exchange possono essere configurati su client di posta compatibili per permetterti di utilizzare il tuo account email dal dispositivo che preferisci. 

## Prerequisiti

- Disporre di una soluzione [Exchange](/links/web/emails)
- Aver installato l'applicazione Microsoft Outlook sul proprio Mac
- Disporre delle credenziali associate allíaccount email da configurare

> [!primary]
>
> Se utilizzi Outlook per Windows, consulta la nostra guida: [Configurare un account Exchange su Outlook per Windows](/pages/web_cloud/email_and_collaborative_solutions/microsoft_exchange/how_to_configure_outlook_2016)
>

## Procedura

### Step 1: aggiungi il tuo account

Una volta avviata l'applicazione Outlook sul tuo dispositivo, puoi aggiungere un nuovo account in due modi diversi.

- **Al primo avvio dell'applicazione:** un wizard appare sullo schermo e ti invita a inserire il tuo indirizzo email.

- **Se hai già configurato un account:** clicca su `Strumenti`{.action} nella barra del menu in alto e poi su `Account`{.action}. Nella finestra di dialogo che appare, clicca su `+`{.action}  e poi su `Nuovo account`{.action}.

![exchange](images/configuration-outlook-2016-mac-step1.png){.thumbnail}

Inserisci il tuo indirizzo email e clicca su `Avanti`{.action}. Se ti viene chiesto di scegliere un provider, seleziona `Exchange`{.action}. A questo punto, compila i campi richiesti.

|Informazione|Descrizione|
|---|---|
|Metodo|Lascia **"Nome utente e password"** (selezionato come predefinito).|
|Indirizzo di posta elettronica|Inserisci un nome che ti permetterà di riconoscere questo account tra quelli presenti nella tua applicazione Outlook.|
|DOMINIO\nome utente o indirizzo email|Inserisci l'indirizzo email completo|
|Password|Digita la password associata all'account|
|Server|Sulla base della configurazione DNS del tuo nome di dominio, l'inserimento delle informazioni relative al server potrebbe essere facoltativo. Se necessario, indica il server sul quale è ospitato il tuo servizio Exchange. Puoi ritrovarlo nel tuo Spazio Cliente OVHcloud nella scheda `Informazioni generali`{.action} del servizio Exchange interessato, sotto la voce `Connessione`{.action}.|

Una volta inseriti tutti i dati, clicca su `Aggiungi account`{.action}. Se i dati inseriti sono corretti, la connessione all'account andrà a buon fine.

Per verificare la corretta configurazione dell'account esegui un test di invio.

![exchange](images/configuration-exchange-outlook-2016-mac-step2.png){.thumbnail}

### Step 2: utilizza il tuo account

Una volta configurato l'indirizzo email, non ti resta che utilizzarlo: da questo momento puoi infatti inviare e ricevere messaggi.

OVHcloud ti propone un'applicazione Web che dispone di [funzionalità collaborative](/links/web/emails). Accedi a questo link [Webmail](/links/web/email) utilizzando le credenziali del tuo account.

## Per saperne di più

> [!primary]
>
> Per ulteriori informazioni sulla configurazione di un indirizzo e-mail dall'applicazione Outlook su macOS, vedere [Microsoft Help Center](https://support.microsoft.com/it-it/office/add-an-email-account-to-outlook-for-mac-6aeec61b-86af-40af-8ffe-985d0fc82ddb).

[Configurare un indirizzo email compreso nell'offerta MX Plan o in un'offerta di hosting Web su Outlook per Mac](/pages/web_cloud/email_and_collaborative_solutions/mx_plan/how_to_configure_outlook_2016_mac)

[Configurare un account Email Pro su Outlook per Mac](/pages/web_cloud/email_and_collaborative_solutions/email_pro/how_to_configure_outlook_2016_mac)

Contatta la nostra Community di utenti all'indirizzo <https://community.ovh.com/en/>.